《卫风。氓》第1、2段：
氓之蚩蚩，抱布贸丝。匪来贸丝，来即我谋。送子涉淇，至于顿丘。
匪我愆期，子无良媒。将子无怒，秋以为期。
乘彼垝垣，以望复关。不见复关，泣涕涟涟。既见复关，载笑载言。
尔卜尔筮，体无咎言。以尔车来，以我贿迁。
《秦风。无衣》
岂曰无衣？与子同袍。王于兴师，修我戈矛，与子同仇！
岂日无衣？与子同泽。王于兴师，修我矛戟，与子偕作！
岂日无衣？与子同裳。王于兴师，修我甲兵，与子偕行！
《邶风。静女》
静女其姝，俟我於城隅。爱而不见，搔首踟蹰。
静女其娈，贻我彤管。彤管有炜，说怿女美。
自牧归荑，洵美且异。匪女之为美，美人之贻。
