《山居秋暝》（王维）
空山新雨后，天气晚来秋。
明月松间照，清泉石上流。
竹渲归浣女，莲动下渔舟。
随意春芳歇，王孙自可留。
《登高》（杜甫）
风急天高猿啸哀，渚清沙白鸟飞回。
无边落木萧萧下，不尽长江滚滚来。
万里悲秋常作客，百年多病独登台。
艰难苦恨繁霜鬓，潦倒新停浊酒杯。
《越中览古》（李白）
越王勾践破吴归，
战士还家尽锦衣。
宫女如花满春殿，
只今惟有鹧鸪飞。
《蜀相》（杜甫）
丞相祠堂何处寻，
锦官城外柏森森。
映阶碧草自春色，
隔叶黄鹂空好音。
三顾频烦天下计，
两朝开济老臣心。
出师未捷身先死，
长使英雄泪满襟。
《锦瑟》（李商隐）
锦瑟无端五十弦，
一弦一柱思华年。
庄生晓梦迷蝴蝶，
望帝春心托杜鹃。
沧海月明珠有泪，
蓝田日暖玉生烟。
此情可待成追忆，
只是当时已惘然。
《书愤》（陆游）
早岁那知世事艰，
中原北望气如山。
楼船夜雪瓜洲渡，
铁马秋风大散关。
塞上长城空自许，
镜中衰鬓已先斑。
《出师》一表真名世，
千载谁堪伯仲间。
《石头城》（刘禹锡）
山围故国周遭在，
潮打空城寂寞回。
淮水东边旧时月，
夜深还过女墙来。
《临安春雨初霁》（陆游）
世味年来薄似纱，
谁令骑马客京华。
小楼一夜听春雨，
深巷明朝卖杏花。
矮纸斜行闲作草，
晴窗细乳细分茶。
素衣莫起风尘叹，
犹及清明可到家。
